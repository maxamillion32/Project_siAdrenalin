Ob zagonu se pojavi glavni meni, kjer je tudi možnost izbire jezika med Slovenščino, Angleščino ter Nemščino. Vsi podatki o destinacijah tj. ime, opis itd. so zaenkrat le 
v Slovenščini.

SEZNAM:
Ob kliku na prvo postavko menija, se odpre prvi nivo seznama, kjer izbiramo med posameznimi kategorijami športov/destinacij. Pri tem se pomikamo nivojsko, v vsakem nivoju
imamo možnost vrnitve na prejšnji nivo ali z tipko nazaj(back) ali z klikom na ikono aplikacije v zgornjem levem kotu. Z klikom na željeno kategorijo
se postavimo na drugi nivo seznama, kjer imamo podane vse predstavnike izbrane kategorije skupaj z logotipom, nazivom in naslovom destinacije.
Ob izbiri željene destinacije preidemo v tretji nivo, kjer se nahajajo vse informacije o izbrani destinaciji kot so: galerija slik, slika zemljevida z lokacijo, opis, kontakt, adrenalin-o meter, cenik, 
odpiralni čas in ocene.

DETAJLI O DESTINACIJI:
Vsaka destinacija ima podane vse potrebne informacije za uspešnen obisk. Vsaka destinacija je predstavljena z:
 
 Sliko destinacije
 
 Hitrim menijem za kontakt
	- Od leve proti desni: 
		- Facebook ikona, delite izbrano destinacijo na družabno omrežje Facebook.
		- Ikona telefona, ob kliku na ikono se kopira telefonska številka kontakta za destinacijo.
		- Ikona ognja, ogenj skozi celotno aplikacijo predstavlja simbol za priljubljene. Ob kliku na ogenj, se ta prižge, kar simbolizira, da je destinacija 
		  dodana k priljubljenim.
		- Ikona pisma, ob kliku na ikono pisma, se odpre privzeta aplikacija za pošiljanje elektronske pošte z že vnešenim naslovom kontakta informacij o izbrani destinaciji
		- Twitter ikona, delite izbrano destinacijo na družabno omrežje Twitter.
 
 Zemljevid z lokacijo
 
 Opis izbrane destinacije
 
 Tabela z prikazom odpiralnega časa
 
 Tabela z prikazom cenika destinacije, vse cene so v € (EUR)
 
 Adrenalin-o meter
	- Števec prikazuje lastno oceno destinacije kako razburljiva oz. zahtevna je destinacija za obisk. Pri tem večja vrednost pomeni bolj zahtevno. Vrednost 0 (nič) pomeni, da za destinacijo še ni na voljo ocene.
	
 Tabela ocen
	Ob kliku na ocene imamo možnost podati svojo oceno izbrane destinacije. Pri tem ocenjujemo: kako primerna je destinacija za družine in otroke,
	kako zabaven je obisk, kako urejeno okolico ima destinacija ter kako se nam zdijo cene oz. stroški obiska. Vse ocene predstavljene z številkami od 0 do 5, pri čem pomeni 0 najnižjo in 5 najvišjo oceno.
	Pri tem je z ene naprave možno oddati samo en glas in za vsako destinacijo enkrat.
	
ZEMLJEVID:
Ob kliku na gumb "Zemljevid" v glavnem meniju se nam odpre zemljevid z vsemi destinacijami ne glede na kategorijo oz. razdaljo. Ob tem imamo v zgornjem delu ekrana
podaniva izbirniva seznama "Start" in "Cilj", preko kateriva si izberemo začetno ter ciljno destinacijo. Potem, ko smo si izbrali start in cilj se ob kliku na gumb "Potrdi"
izračuna ter izriše najkrajša pot med izbranima destinacijama. Pozor: pot se računa brez omejitev tj. lahko nekatere poti vsebujejo plačljive ceste (npr. avtocesto). 
Ob izrisani poti se nam prikažejo informacije o razdalji ter času vožnje. V primeru, da pot prekriva oblaček z informacijami, lahko le tega premaknemo s poti 
z dotikom in premikanjem prsta.
Zatem se gumb "Potrdi" spremeni v "Počisti". Ob kliku na gumb "Počisti" se vrnemo v prvotno stanje zemljevida.
Ob kliku na značko na zemljevidu se odprejo informacije z nazivom ter prikaz ali je destinacija med priljubljenimi. Prav tako se na informacijskem meniju
pokaže IKONA s pomočjo katere se postavimo na detajliranje informacije o destinaciji.

V BLIŽINI:
Ob izbiri postavke "V bližini", se nam odpre zemljevid, kjer imamo okrog naše trenutne lokacije narisan modro prozorem krog. Polmer kroga predstavlja zračno razdaljo
od trenutne lokacije. Tako lahko preko drsnika, ki se nahaja na dnu zaslona nastavljamo željeno razdaljo v kilometrih. Aplikacija nam ob tem prikazuje samo destinacije, ki so
znotraj željene razdalje.
Ob preklopu gumba "Zračna razdalja", se zemljevid skupaj s krogom počisti. Sedaj je aplikacija v načinu, kjer več ne računamo zračne razdalje, ampak realne
razdalje potovanja s avtomobilom. Sedaj seveda ne moremo več gledati polmera od trenutne lokacije, zato krog izgine in se nam pojavljajo samo destinacije, ki ustrezajo
nastavitvi drsnika.
Ob kliku na posamezno destinacijo se nam v primeru vklopljene zračne razdalje izpiše zračna razdalja od trenutne lokacije do izbrane. V primeru izklopljene zračne
destinacije se nam izpiše dejanska razdalja s avtomobilom, ter potreben čas.

PRILJUBLJENE:
V primeru, da se nam katera od destinacij zdi posebno zanimiva, si jo lahko preko klika na simbol ognja shranimo med priljubljene. Potem si lahko preko gumba v glavnem meniju "Priljubljene", ogledamo
vse priljublejene destinacije. 

O SIADRENALIN:
Opcija oSiadrenalin nam odpre uporabniška navodila z vsemi informacijami za popolno upravljanje z aplikacijo. Ob tem imamo v zgornjem desnem kotu ikono megafona, ki nam ob kliku odpre
zaslon za kontakt. V zaslonu za kontakt najprej izberemo kategorijo kontakta. Ali smo uporabnik aplikacije, in želimo sporočiti napako, navdušenje ali razočaranje, ali pa smo lastnik
destinacije s adrenalinsko ponudbo v Sloveniji in želimo zahtevati objavo, odstranitev oz. spremembo podatkov.

DELI NA FACEBOOK
Preko celotne aplikacije imamo možnost deljenja določenih prednastavljenih statusov na družabno omrežje Facebook.

DELI NA TWITTER:
Ob želji deljenja veselja/žalosti nad aplikacijo na družabno omrežje Twitter. Imamo možnost izbire postavke "Deli na Twitter" kjer nam pojavno okno 
pove kaj točno bo deljeno. Nakar aplikacija ob kliku na "Potrdi" odpre uradno Twitter aplikacijo v kolikor je nameščena, v primeru, da ni nameščene
uradne aplikacije se izbere najbolj primerna aplikacija za objavo na Twitter.

OPOMBE:
Informacije predstavljene v aplikaciji so zgolj informativne narave. Avtor aplikacije ne odgovarja za morebitno nastalo škodo ob nepravilnih informacijah.
Aplikacija za nekatere funkcije kot so: zemljevid, računanje poti, ocenjevanje itd. uporablja podatkovni prenos.


